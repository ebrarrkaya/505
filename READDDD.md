# DÖNGÜLER
Yaptığımız işlemi belli bir sayıda veya sürekli tekrar eden hale getirebilmemiz için bizler döngülerden yararlanırız. Örneğin, 1'den 100'e kadar olan sayılan ekranda çıktı almak istiyoruz. Burada çıktı alma fonksiyonlarımızı kullanarak bir sürü sayıyı yazmamıza gerek yoktur. Birkaç satır döngü kodu yazmamız yeterli olacaktır. İki çeşit döngü bulunmaktadır. Bunlar for ve while döngüleridir. Şimdi detaylı bir şekilde öğrenelim.

Döngülere giriş yapmadan önce döngüler için kullanılan önemli bir yapı olan in yapısını hakkında bilgi sahibi olalım.

# İN YAPISI
Bir değerin, çoklu veri içerisinde olup olmadığını anlamak için in yapısını kullanırız. Eğer değer, verinin içerisinde varsa bize True değerini, eğer yoksa False değerini döndürmektedir. Biz de bu döndürülen değere göre verinin çoklu veri içerisinde olup olmadığını gözlemleyebiliriz. Ayrıca, çoklu veriyi olduğu gibi yazma zorunluluğumuz bulunmuyor. Örneğin, çoklu veri bir değişkende tanımlanabilir ve biz de bu değişken İçerisinde bir verinin olup olmama kontrolünü gerçekleştirebiliriz.

# FOR DÖNGÜSÜ

Python programlama dilinde, bir verinin (string, liste, dizi veya demet gibi) içerisindeki değerleri sıralı bir şekilde ekrana yazdırma işlemini for döngüsü sayesinde gerçekleştiririz. For döngüsü ile çoklu veri yapılarının içerisinde bulunan elemanların yerini alırız ve işlem yapabiliriz. 

Kullanımı şu şekilde olmalıdır; öncelikle for döngü ismini yazmalıyız, ardından eleman değişkeni oluşturmalıyız. Eleman değişkeni, çoklu veri içerisindeki elemanların yerini sırasıyla almaktadır. Devamında ise bu verilerin yerini alabilmesi için "in" yapımızı kullanmalı, sonra çoklu veriyi olduğu gibi veya çoklu veriyi atadığımız değişkenin ismini girmeliyiz. 

For döngüsü de girinti ile oluşturulması gereken bir yapıdır. Bu sebeple iki nokta üst üste koyulmalıdır. Bir alt satıra geçtiğimizde döngüye almak istedi ğimiz işlemi belirtiriz. Bazı arkadaşlarımız diğer yazılım dillerinde bulunan for döngüsü ile farkının ne olduğunu merak edebilirler. Açıklayalım.

Diğer döngüler genellikle belirli bir koşulu kontrol ederek çalışırken, "for" dön güsü belirtilen koleksiyonun elemanlarını birer birer alır ve döngü bloğunu her eleman için çalıştırır. Örneğin liste içerisinde sayıları sırasıyla ekrana yazmak istediğimizde print() fonksiyonunu kullanırız.

[FOR DÖNGÜLERİYLE İLGİLİ ÖRNEK KODLAR](https://github.com/ebrarrkaya/505/blob/5c146bb4bb815e782f12563413226ce5eee0d830/ebrarrrkaya.md)
